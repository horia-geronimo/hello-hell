# hello-hell

Stiati ca pentru cea mai simpla si sanatoasa inghetata de casa aveti nevoie de un singur ingredient si un blender? Inghetata de casa pe baza de banane congelate este cel mai simplu desert pe care puteti sa il faceti in doar 5 minute (cu conditia sa fi congelat de cel putin 12 ore bananele).
Bananele inghetate date la blender sunt o alternativa sanatoasa la inghetata din comert sau chiar la inghetata de casa, care se prepara in mai mult timp si necesita mai multe ingrediente. Veganii si persoanele preocupate de dieta si sanatate vor obtine doar din cateva banane o inghetata la fel de cremoasa ca cea pe baza de lapte, fara sa aiba niciun fel de conservant.
Va recomandam sa alegeti 3-4 banane coapte (coaja sa aiba deja pete maro), intrucat acestea sunt cele mai dulci (zaharul din acestea confera textura cremoasa), pe care sa le tineti cel putin 12 ore la congelator, taiate cuburi. Odata congelate, aveti nevoie doar de un blender cu lame rezistente pentru a sparge gheata si a transforma cuburile de banane in inghetata de casa.
Acum vine partea mai interesanta: in timp ce mixati la blender bananele timp de cateva minute, puteti adauga alte ingrediente si topping-uri. Practic, sortimentul de inghetata de casa depinde doar de imaginatia dumneavoastra. Puteti adauga ciocolata rasa, nuci, migdale, fistic, fructe, crema de ciocolata sau orice alt topping va doriti. Insa cu topping-urile din comert inghetata de casa nu va mai fi la fel de sanatoasa.
Noi am folosit 3 banane coapte pe care nu am avut rabdarea sa le lasam mai mult de 6 ore la congelator. Cu toate acestea, inghetata de casa (sortimentul cu ciocolata neagra rasa) a iesit foarte cremoasa. Pentru o consistenta perfecta, va recomandam insa sa aveti rabdare 12 ore. Asteptam sa ne spuneti ce combinatii ati incercat si cum au iesit 
